Når man i praksis skal vurdere om et styresett for eksempel er demokratisk eller diktatorisk, er det også viktig å ta med i vurderingen at diktatur og demokrati er rendyrkede eller idealtypiske begreper som ikke beskriver virkelighetens verden. I dagens virkelighet er ingen diktaturer fullstendig diktatoriske på samme måte som ingen demokratier er fullstendig demokratiske. Satt på spissen er det dekning for å si at begge styreformer rommer såvel «diktatur» som «demokrati». Et eksempel: I dagens europeiske demokratier velges parlamentets representanter en gang hvert fjerde år. I så måte har folket – gjennom stemmeseddelen – innflytelse på hvem som velges. Hva folket derimot har liten eller ingen innflytelse over, er de viktige avgjørelsene. Det vil si beslutningene som partier og folkevalgte gjør i ulike saker mellom parlamentsvalgene. På det feltet har andre og ikke folkevalgte personer og grupper – som for eksempel organiserte næringsinteresser, utenlandske ambassader, media og organiserte pressgrupper – langt sterkere innflytelse. En berømt norsk statsviter – Stein Rokkan – formulerte det på følgende måte: